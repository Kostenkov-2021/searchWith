# Haku #

* Tekijä: Ibrahim Hamadeh
* Lataa [vakaa versio][1]
* Yhteensopivuus: NVDA 2019.3 ja uudemmat

Tämän lisäosan avulla voit suorittaa hakuja eri hakukoneilla. Kun tekstiä ei
ole valittuna, paina lisäosalle määritettyä syötekomentoa, joka avaa
valintaikkunan, jossa olevaan muokkausruutuun voit kirjoittaa haluamasi
hakukyselyn. Hae Googlella painamalla enteriä tai Sarkainta valitaksesi
jonkin muun hakukoneen.

Jos haluat hakea valittua tekstiä, paina kerran lisäosan syötekomentoa, joka
avaa valintaikkunan, josta voit valita haluamasi hakukoneen. Voit
halutessasi etsiä valittua tekstiä myös suoraan Googlella painamallla
syötekomentoa kahdesti.

Lisäosan oletusarvoinen syötekomento on NVDA+Win+S. Mikäli tämä näppäinkomento ei toimi tai on ristiriidassa jonkin muun näppäinkomennon kanssa, voit lisätä uuden syötekomennon tai muuttaa oletusarvoista avaamalla NVDA-valikon, menemällä Asetukset-alivalikkoon ja valitsemalla Syötekomennot-vaihtoehdon ja sitten Haku-kategorian.

## Käyttö

* Paina lisäosan syötekomentoa, jos haluat suorittaa haun. Näyttöön avautuu
  valintaikkuna, jossa on muokkauskenttä hakukyselyn kirjoittamista varten.
* Hae Googlella painamalla Enteriä.
* Muutoin paina Sarkainta kunnes tulet Muut hakukoneet -painikkeen kohdalle
  ja paina siinä Väli-näppäintä. Näkyviin tulee ponnahdusikkuna, jossa on
  valittavissa eri hakukoneita: Yahoo, Bing, DuckDuckGo ja YouTube. Tämä on
  oletusarvoinen valikko, mutta voit muokata sitä lisäosan asetuspaneelista.
* Toinen lisäosan käyttötapa on valita ensin tekstiä, painaa lisäosan
  oletusarvoista tai itse määrittämääsi syötekomentoa, a virtual menu will
  be displayed with various search engines, either the default menu, or any
  other you have tailed to your needs.
* Valitse haluamasi ja paina Enteriä. Tämän jälkeen avautuu oletusselain,
  jossa hakutulokset näytetään. Mikäli haluat etsiä suoraan Googlella, paina
  syötekomentoa kahdesti.
* Haluatko avata valikon, jossa voit suorittaa haun leikepöydällä olevalle
  tai viimeksi puhutulle tekstille? Se onnistuu määrittämällä
  Syötekomennot-valintaikkunasta syötekomennot seuraaville komennoille:
    * Avaa kerran painettaessa valikon, jossa voit suorittaa haun
      leikepöydällä olevalle tekstille tai kahdesti painettaessa suoran
      Google-haun.
    * Avaa kerran painettaessa valikon, jossa voit suorittaa haun viimeksi
      puhutulle tekstille tai kahdesti painettaessa suoran Google-haun.
* Haluatko muokata Haku-valikkoa? Voit tehdä sen asetuspaneelista.
* Sieltä voit lisätä muita käytettävissä olevia hakukoneita, poistaa niitä,
  siirtää kohteen valikossa ylös- tai alaspäin tai palauttaa valikon
  oletustilaan.
* Asetukset on tallennettava tekemiesi muokkausten jälkeen, mikäli haluat
  niiden olevan pysyviä.
* Haluatko hakea Googlesta muita kielivaihtoehtoja käyttäen?
* Siirry asetuspaneelin Haku-kategoriaan ja valitse siellä olevasta
  yhdistelmäruudusta, miten Google-haut suoritetaan:

    1. Selaimen asetuksia ja kieltä käyttäen.
    2. NVDA:n kieltä käyttäen.
    3. Windowsin kieltä käyttäen.

* Haku-valintaikkunassa on lisäksi mahdollista valita oletuskysely. Voit
  valita asetuspaneelin Oletuskysely-yhdistelmäruudusta jonkin seuraavista
  vaihtoehdoista:

    * Jätä tyhjäksi
    * Käytä leikepöydän tekstiä
    * Käytä viimeksi puhuttua tekstiä

* Mikäli "leikepöydän teksti" tai "viimeksi puhuttu teksti" valitaan,
  hakukentän teksti näytetään valittuna, jotta voit helposti korvata sen.
* Lopuksi erityisesti kokeneille käyttäjille
* Voit valita asetuspaneelissa olevalla valintaruudulla, haluatko säilyttää
  lisäosan data-kansion sisällön uutta versiota asennettaessa. Huomaa, että
  jos valitset säilyttämisen, et saa uusia hakukoneita, jos niitä
  sisällytettiin uuteen lisäosaversioon.
Siinä kaikki. Toivottavasti löydät etsimäsi.

### Muutokset versiossa 2.0 ###

* Lisäosa poistettu käytöstä suojatussa tilassa.
* Viimeisin testattu versio päivitetty 2022.1:ksi, jotta se vastaa uusinta
  lisäosarajapinnan versiota.

### Muutokset versiossa 1.8 ###

* Asetuspaneeliin lisätty valintaruutu, jonka avulla kokeneet käyttäjät
  voivat säilyttää data-kansioidensa sisällön.
* Syötekomennot-valintaikkunaan lisätty kaksi uutta kohdetta:
    * Avaa kerran painettaessa valikon, jossa voit suorittaa haun
      leikepöydällä olevalle tekstille tai kahdesti painettaessa suoran
      Google-haun.
    * Avaa kerran painettaessa valikon, jossa voit suorittaa haun viimeksi
      puhutulle tekstille tai kahdesti painettaessa suoran Google-haun.

### Muutokset versiossa 1.7

* Lisäosan asetuksiin lisätty yhdistelmäruutu, josta on mahdollista valita
  Haku-valintaikkunassa käytettävä oletuskysely.
* Käytettävissä ovat vaihtoehdot "Jätä tyhjäksi", "Käytä leikepöydän
  tekstiä" ja "Käytä viimeksi puhuttua tekstiä".

### Muutokset versiossa 1.2

* Lisätty enemmän Haku-valikkoon lisättäviä hakukoneita, kuten
  Stackoverflow, Stackexchange, Google Kirjat sekä muita.
* Lisätty vaihtoehto viimeksi puhutun tekstin käyttämiseen oletuskyselynä
  Haku-valintaikkunassa.

### Muutokset versiossa 0.4

* Lisätty valintaikkuna, joka avautuu hakukyselyn kirjoittamista varten, jos
  tekstiä ei ole valittu.
* Asetuspaneeliin lisätty mahdollisuus Haku-valikon muokkaamiseen käyttäjän
  tarpeita vastaavaksi.

### Muutokset versiossa 0.3

* Lisätty asetuspaneeli, jossa on enemmän Google-haun kielivaihtoehtoja.

### Muutokset versiossa 0.1

* Ensimmäinen versio

[[!tag dev stable]]

[1]: https://addons.nvda-project.org/files/get.php?file=searchwith
