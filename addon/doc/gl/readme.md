# Search With #

*	Autor: Ibrahim Hamadeh
*	Descargar [versión estable][1]
*	Compatibilidade con NVDA: 2019.3 en diante

Este complemento axúdache a procurar texto, a través de varios motores de
procura. Non selecciones ningún texto, e preme o xesto do complemento,
amosarase un diálogo, cunha caixa de edición para introducir unha procura,
para buscar con google preme intro, ou tab para procurar con outros motores.

E se queres procurar texto seleccionado, selecciona algo de texto e preme
unha vez, amosarase un menú con varios motores de procura para escoller. e
podes se queres, premer o xesto dúas veces para procurar o texto con Google
directamente.

O xesto por defecto para o complemento é: NVDA+ Windows+ S. Se o atallo non che funciona, ou fai conflito con outro, podes coma sempre engadir un xesto ou cambiar o existente indo a: menú NVDA>preferencias>xestosDeEntrada>categoría Search With.

## Uso ##

*	Se queres introducir unha procura, simplemente preme o xesto do
  complemento

amosarase un diálogo, cunha caixa de edición para introducir o termo de
procura.

*	queres procurar con google? simplemente preme intro
*	Noutro caso tabula ata o botón Other engines (Outros Motores), e dalle un
  espazo, amosarase un menú emerxente, con varios motores de procura a
  escoller.

Yahoo, Bing, DuckDuckGo, e Youtube.

Éste é o menú por defecto, e podes modificalo dende o panel de opcións do
complemento.

*	Outro xeito de utilizar o complemento, é seleccionando algo de texto.

E ó premer o xestos do complemento, ou calquera outro que lle asignases,
amosarase un menú virtual con varios motores de procura, xa sexa o menú por
defecto, ou calquera outro que ordeases de acordo coas túas necesidades.

Escolle un e preme intro, abrirase o navegador por defecto amosando os
resultados da procura. Ou, se queres procurar con Google directamente, preme
o xesto dúas veces, e feito.

*	Queres modificar o menú de Search with?

Si podes facelo dende o panel de opcións, e axustar o menú para que se
adapte á súa persoalidade e necesidades.

Podes dende alí, engadir ó menú de Search with, outros motores de procura
dispoñibles.

e podes se queres, eliminar un elemento del, mover un elemento arriba, mover
un elemento abaixo, ou devolver e configurar o menú ó estado predeterminado.

*	Se queres que estas modificacións sexan permanentes, debes gardar a
  configuración logo.
*	Queres procurar en Google utilizando outras opcións de lingua?

Entón, vai á categoría Search With nos paneis de opcións, dende a caixa
combinada de alí, podes escoller buscar en Google dos seguintes xeitos:

	1.	Utilizando as opcións e lingua do navegador.
	2.	Utilizando a lingua do NVDA.
	3.	Utilizando a lingua do Windows.
*	Por último, se queres ter o último texto falado como procura por defecto
  no diálogo de Search with, tes a posibilidades de facelo, mediante a caixa
  de verificación Use last spoken as default query (Utilizar o último falado
  como procura) no panel de opcións.

E iso é todo, desexo que procures o ben e o atopes, feliz procura!  

### Cambios para 1.2 ###

*	engadidos máis sitios que poderían engadirse ó menú, como Stackoverflow,
  Stackexchange, GoogleBooks e outros.
*	Engadidas as opcións para utilizar o último texto falado como procura por
  defecto, no diálogo de search with.

### Cambios para 0.4 ###

*	Engadido un diálogo se non hai texto seleccionado, para introducir unha
  procura.
*	Faise posible modificar o menú de Search with dende o panel de opcións,
  para adaptarse ás necesidades do usuario.

### Cambios para 0.3   ###

*	Engadido panel de opción, dando maiores opcións de lingua na busca de
  Google.

### Cambios para 0.1 ###

*	Versión inicial

[[!tag dev stable]]

[1]: https://addons.nvda-project.org/files/get.php?file=searchwith
